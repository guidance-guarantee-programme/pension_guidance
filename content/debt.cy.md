---
description: Sut a phryd y gall eich pensiwn gael ei gynnwys mewn trefniadau talu dyledion a methdaliad.
---

# Dyled

Dylech feddwl yn ofalus am gymryd arian o'ch cronfa bensiwn i dalu dyledion. Gallai arian y byddwch yn ei gymryd o'ch cronfa nawr eich gadael gyda llai i fyw arno yn y dyfodol.

## Trefniadau i dalu eich dyledion

Os oes gennych drefniant i dalu eich dyledion, efallai y bydd eich credydwyr yn gallu cymryd arian o'ch incwm pensiwn neu lwmp swm.

Mae hyn yn cynnwys arian neu incwm o:

- blwydd-dal
- cronfa tynnu allan hyblyg
- unrhyw arian a gymerwyd fesul tipyn
- unrhyw arian o gymryd eich cronfa gyfan mewn un tro

Dylech ddarganfod statws unrhyw drefniant dyled sydd gennych cyn dewis opsiwn pensiwn. 

Darllenwch fwy am [drefniadau talu dyledion](https://www.gov.uk/options-for-paying-off-your-debts) ar GOV.UK.

## Methdaliad

Nid yw'r rhan fwyaf o gronfeydd pensiwn yn cael eu cynnwys fel asedau yn eich methdaliad. Mae hyn yn golygu na allant gael eu hawlio gan y person a benodwyd i reoli eich methdaliad (a elwir fel eich 'ymddiriedolwr') os na fyddwch yn cymryd arian allan o'ch cronfa. 

Os ydych yn cymryd incwm neu gyfandaliadau o'ch cronfa, efallai y bydd eich ymddiriedolwr yn gofyn i chi wneud taliadau rheolaidd tuag at eich dyledion o'r arian hwnnw. Gallant hefyd hawlio'r lwmp swm cyfan rydych yn ei gymryd tra rydych yn fethdalwr. 

Darllenwch fwy am [fethdaliad](https://www.gov.uk/government/publications/guide-to-bankruptcy/guide-to-bankruptcy) ar GOV.UK.

## Cael help gyda dyledion

Mae gan Cyngor ar Bopeth [wybodaeth i helpu gyda phroblemau dyled](https://www.citizensadvice.org.uk/debt-and-money/help-with-debt) ac i'ch helpu i reoli eich arian.

Gallwch ddod o hyd i sefydliadau sy'n cynnig [cyngor am ddim ar ddyled](https://www.moneyadviceservice.org.uk/en/tools/debt-advice-locator) ar wefan y Gwasanaeth Cynghori Ariannol.
