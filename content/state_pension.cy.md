---
description: Gelwir y pensiwn a gewch gan y llywodraeth yn Bensiwn y Wladwriaeth. Dim ond arweiniad ar bensiynau cyfraniadau wedi'u diffinio mae Pensiwn Wise yn ei roi.
---

# Pensiwn y Wladwriaeth

Gelwir y pensiwn a gewch gan y llywodraeth yn Bensiwn y Wladwriaeth. Byddwch yn ei gael pan fyddwch yn cyrraedd [oedran Pensiwn y Wladwriaeth](https://www.gov.uk/calculate-state-pension).

^Dim ond arweiniad ar bensiynau [cyfraniadau wedi'u diffinio](/pension-types) mae Pensiwn Wise yn ei roi – [Y Gwasanaeth Pensiwn](https://www.gov.uk/cysylltwch-gwasanaeth-pensiwn) sy’n helpu gyda hawl, ceisiadau a thaliadau Pensiwn y Wladwriaeth.^

## Pensiwn y Wladwriaeth Newydd

Os gwnaethoch gyrraedd oedran Pensiwn y Wladwriaeth ar neu ar ôl 6 Ebrill 2016 byddwch yn cael [Pensiwn y Wladwriaeth newydd](https://www.gov.uk/new-state-pension). Y taliad Pensiwn y Wladwriaeth newydd llawn yw £155.65 yr wythnos. 

## Pensiwn y Wladwriaeth sylfaenol

Os gwnaethoch gyrraedd oedran Pensiwn y Wladwriaeth cyn 6 Ebrill 2016, byddwch yn cael [Pensiwn y Wladwriaeth sylfaenol](https://www.gov.uk/state-pension/overview). Y mwyaf y gallwch ei gael o Bensiwn y Wladwriaeth sylfaenol ar hyn o bryd yw £119.30 yr wythnos.

Nid ydych fel arfer yn cael Pensiwn y Wladwriaeth yn awtomatig - rhaid i chi [wneud cais amdano](https://www.gov.uk/new-state-pension/how-to-claim).

## Cael datganiad Pensiwn y Wladwriaeth

Gallwch gael [datganiad Pensiwn y Wladwriaeth](https://www.gov.uk/state-pension-statement) i gael gwybod faint y gallech ei gael a'r nifer o flynyddoedd cymhwyso ar eich [cofnod Yswiriant Gwladol](https://www.gov.uk/check-national-insurance-record).

## Gohirio Pensiwn y Wladwriaeth

Gallwch gynyddu eich incwm ar ôl ymddeol os nad ydych yn hawlio eich Pensiwn y Wladwriaeth pan fyddwch yn cyrraedd oedran Pensiwn y Wladwriaeth. Gelwir hyn yn [gohirio Pensiwn y Wladwriaeth](https://www.gov.uk/deferring-state-pension).

Efallai y byddwch hefyd yn gallu [ychwanegu](https://www.gov.uk/statepensiontopup) at eich Pensiwn y Wladwriaeth.
