# Cymryd eich cronfa gyfan ar un tro

Gallwch gymryd eich cronfa gyfan ar un tro. Bydd yr arian o’ch cronfa yn cael ei ychwanegu at unrhyw incwm arall sydd gennych dros y flwyddyn dreth.

## Ffeithiau allweddol

* Os ydych yn cymryd eich cronfa bensiwn cyfan mewn un tro mae 25% yn ddi-dreth ac mae’r 75% sy’n weddill yn drethadwy.
* Gallai ychwanegu swm mawr o arian i’ch incwm olygu eich bod yn cael eich symud i gyfradd dreth uwch.
* Gallwch gymryd hyd at 3 cronfa fechan o hyd at £10,000 heb iddo gyfrif tuag at eich lwfans treth blynyddol neu oes.
* Gallai cymryd eich cronfa gyfan mewn un tro effeithio ar eich hawl i fudd-daliadau.
* Efallai y gallech barhau i dalu i mewn ar ôl i chi dynnu arian allan ond gallech dalu treth ar gyfraniadau dros £4,000 y flwyddyn (a elwir yn [‘lwfans prynu arian’](https://www.gov.uk/tax-on-your-private-pension/annual-allowance#lower-allowance-if-you-take-money-from-a-pension-pot)).

Dylech feddwl yn ofalus am yr opsiwn hwn. Unwaith y byddwch wedi cymryd yr arian allan ni allwch newid y penderfyniad a byddwch yn colli’r statws di-dreth oedd ganddo tra yn eich cronfa.  

^Mae angen i chi fod yn ymwybodol o ddeddfau treth ‘ailgylchu pensiwn’ os ydych yn bwriadu cyfnewid un gronfa a thalu i mewn i un arall.^

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

###  Cwestiynau i’w gofyn i’ch darparwr

1. Allai gymryd fy nghronfa gyfan mewn un tro?
2. A fyddwch yn codi ffi arnaf os byddaf yn symud fy nghronfa i ddarparwr sy’n cynnig yr opsiwn hwn?

{: .hide-from-screen }
[Further guidance on taking your whole pot in one go](https://www.pensionwise.gov.uk/en/take-whole-pot)<br>
[www.pensionwise.gov.uk/en/take-whole-pot](https://www.pensionwise.gov.uk/en/take-whole-pot)
