# Ymddeol yn hwyrach neu oedi cymryd eich cronfa bensiwn

Gallwch adael eich arian wedi’i fuddsoddi yn eich cronfa tan fyddwch chi ei angen. Gallai eich cronfa dyfu ymhellach a rhoi swm mwy o arian i chi i bara am lai o amser. Gallwch chi (a’ch cyflogwr) dal i dalu i mewn i’ch cronfa ond efallai bydd cyfyngiadau.

Ni allwch fel arfer gael mynediad at eich cronfa bensiwn tan eich bod yn 55 oed, mae hyn yn cynyddu i 57 oed ar 6 Ebrill 2028.

Mae hyn yn bwysig i'r rhai a aned ar ôl 6 Ebrill 1971, oherwydd gallai olygu na allwch gael mynediad at eich pensiwn tan 2 flynedd yn ddiweddarach nag yr oeddech yn disgwyl.

Mae'r rheolau'n gymhleth felly dylech wirio gyda'ch darparwr pensiwn.

## Ffeithiau allweddol

* Tra bydd yr arian yn aros yn eich cronfa nid ydych yn talu treth arno.
* Mae i fyny i chi pryd fyddwch yn cymryd yr arian allan – y cynharaf fel arfer yw 55 oed, oni bai fod gennych salwch difrifol.
* Os bydd rhywun yn cysylltu â chi yn annisgwyl am gael arian o’ch cronfa cyn rydych yn 55 oed, mae bron bob amser yn sgam pensiwn.
* Gall arian sydd heb ei gyffwrdd cael ei drosglwyddo ymlaen pan fyddwch yn marw.

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr
1. Oes rhaid i mi gymryd yr arian erbyn dyddiad penodol?
2. Beth yw’r ffioedd am adael fy nghronfa heb ei gyffwrdd?
3. Sut mae’r arian yn cael ei fuddsoddi a galla i newid hyn os wyf eisiau?
4. Faint allai ddal i dalu i mewn?
5. Oes gan fy nghronfa unrhyw nodweddion arbennig fel cyfradd blwydd-dal gwarantedig?
6. Oes gennych chi fanylion cyfredol o bwy rwyf am adael fy nghronfa i (fy ‘muddiolwr’) pan fyddaf yn marw?

{: .hide-from-screen }
[Arweiniad pellach ar ymddeol yn hwyrach neu oedi cymryd eich cronfa bensiwn](https://www.moneyhelper.org.uk/cy/pensions-and-retirement/taking-your-pension/retiring-later-or-delaying-taking-your-pension-pot)<br>
https://www.moneyhelper.org.uk/cy/pensions-and-retirement/taking-your-pension/retiring-later-or-delaying-taking-your-pension-pot
