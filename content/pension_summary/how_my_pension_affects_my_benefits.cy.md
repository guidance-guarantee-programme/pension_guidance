# Budd-daliadau ac incwm o bensiwn

Os ydych chi’n hawlio budd-daliadau neu fwriadu gwneud cais am fudd-daliadau prawf modd yn y dyfodol, bydd unrhyw incwm o’ch cronfa bensiwn yn cael ei gymryd i ystyried. Gall hyn effeithio ar eich hawl i rai budd-daliadau neu olygu eich bod yn cael llai o arian.

## Pryd mae eich pensiwn yn effeithio ar eich budd-daliadau

Mae’r ffordd mae arian o’ch pensiwn yn cael ei asesu yn dibynnu ar p’un a ydych chi neu’ch partner wedi cyrraedd yr oedran cymhwyso ar gyfer Credyd Pensiwn - defnyddiwch y cyfrifiannell Pensiwn y Wladwriaeth ar GOV.UK i edrych pryd fydd hynny.

Gallai arian o’ch cronfa chi (neu’ch partner) effeithio ar eich hawl i fudd-daliadau:

* cyn yr oedran cymhwyso ar gyfer Credyd Pensiwn - unrhyw incwm neu symiau o arian rydych yn eu cymryd o’ch cronfa
* ar ôl  yr oedran cymhwyso ar gyfer Credyd Pensiwn - unrhyw arian sy’n dal yn eich cronfa, yn ogystal ag unrhyw incwm neu arian rydych eisoes wedi’i gymryd fesul tipyn neu mewn un tro

Eich cyfrifoldeb chi yw dweud wrth yr Adran Gwaith a Phensiynau (DWP), Cyllid a Thollau Ei Mawrhydi (CThEM) neu eich cyngor lleol os ydych chi neu’ch partner yn cymryd unrhyw arian o’ch cronfa bensiwn.

% Os ydych yn gwario neu roi’r arian i ffwrdd yn fwriadol (gan gynnwys arian di-dreth) o’ch cronfa i gael neu gynyddu budd-daliadau neu gymorth gyda chostau gofal efallai y bydd DWP, CThEM neu eich cyngor lleol yn asesu eich sefyllfa ariannol eto ac yn eich trin fel bod yr arian hwnnw yn parhau i fod gennych.%

Efallai y bydd eich asedau eraill (er enghraifft cynilion a buddsoddiadau) hefyd yn cael eu hychwanegu at incwm neu arian a gymerwyd o’ch cronfa pan fyddwch yn cael eich asesu am fudd-daliadau.

## Cael help gyda budd-daliadau

I gael rhagor o wybodaeth am hawl i fudd-daliadau gallwch siarad â Chyngor ar Bopeth. Cysylltwch â’r Ganolfan Bensiwn Ryngwladol os ydych yn byw dramor ac rydych yn cael budd-daliadau.
