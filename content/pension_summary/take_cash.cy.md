# Cymryd arian allan fesul tipyn

Yn lle cymryd eich cronfa gyfan mewn un tro, rydych yn cymryd llai allan fesul tipyn dros gyfnod o amser tan mae eich arian yn rhedeg allan - mae 25% o bob darn rydych yn ei dynnu allan yn ddi-dreth ac mae’r gweddill yn drethadwy.

## Ffeithiau allweddol

* Mae’r arian rydych yn ei dynnu allan fesul tipyn yn cael ei drethu gydag unrhyw incwm arall sydd gennych, er enghraifft o waith, cynilion neu fuddsoddiadau.
* Mae’n debygol y byddwch yn rhan o ddewis a rheoli eich buddsoddiadau.
* Gallwch ledaenu’r cymryd allan fesul tipyn dros nifer o flynyddoedd treth i leihau eich incwm a allai olygu y byddech yn talu llai o dreth.
* Efallai y bydd darparwyr yn disgrifio’r opsiwn hwn fel ‘Uncrystallised Funds Pension Lump Sum’ (UFPLS).
* Efallai y gallech barhau i dalu i mewn ar ôl i chi dynnu arian allan ond gallech dalu treth ar gyfraniadau dros £4,000 y flwyddyn (a elwir yn ‘lwfans prynu arian’).
* Os ydych yn buddsoddi eich cronfa i mewn i dynnu allan hyblyg, ni fyddwch yn gallu cymryd dim mwy o arian yn ddi-dreth ac ni allwch ddefnyddio’r opsiwn hwn.

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr

1. Ydych chi’n cynnig ‘Uncrystallised Funds Pension Lump Sum’ (UFPLS)?
2. A fyddwch yn codi ffi arnaf os byddaf yn symud fy nghronfa i ddarparwr sy’n cynnig yr opsiwn hwn?
3. Oes gan fy nghronfa unrhyw nodweddion arbennig fel cyfradd blwydd-dal gwarantedig?
