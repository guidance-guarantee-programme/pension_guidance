# Cymryd eich pensiwn fel nifer o gyfandaliadau

Yn lle cymryd eich cronfa gyfan mewn un tro, rydych yn cymryd cyfandaliadau llai dros gyfnod o amser tan mae eich arian yn rhedeg allan - mae 25% o bob cyfandaliad rydych yn ei dynnu allan yn ddi-dreth ac mae’r gweddill yn drethadwy.

Gallwch ond defnyddio'r opsiwn hwn os nad ydych eisoes wedi cymryd y cyfandaliad di-dreth uchaf y gellir ei ganiatáu o bensiynau eraill. O 6 Ebrill 2023 yr uchafswm y gall y rhan fwyaf o bobl ei gymryd fel cyfandaliad di-dreth yw £268,275 oni bai bod rhai amddiffyniadau'n berthnasol.

## Ffeithiau allweddol

* Mae’r cyfandaliadau rydych yn eu cymryd yn cael eu trethu gydag unrhyw incwm arall sydd gennych, e.e. o waith, cynilion neu fuddsoddiadau.
* Mae’n debygol y byddwch yn rhan o ddewis a rheoli eich buddsoddiadau.
* Gallwch ledaenu’r cyfandaliadau dros nifer o flynyddoedd treth i reoli eich incwm a allai olygu y byddech yn talu llai o dreth.
* Efallai y bydd darparwyr yn disgrifio’r opsiwn hwn fel ‘Cyfandaliad Pensiwn Cronfeydd Di-grisial’ (UFPLS).
* Efallai y gallech barhau i dalu i mewn ar ôl i chi dynnu arian allan ond gallech dalu treth ar gyfraniadau dros £10,000 y flwyddyn (a elwir yn [‘lwfans prynu arian blynyddol’ (MPAA)](https://www.gov.uk/tax-on-your-private-pension/annual-allowance#lower-allowance-if-you-take-money-from-a-pension-pot){: target="_blank" rel="external"}).
* Os ydych yn buddsoddi eich cronfa i mewn i dynnu pensiwn i lawr, ni fyddwch yn gallu cymryd dim mwy o arian yn ddi-dreth ac ni allwch ddefnyddio’r opsiwn hwn.

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr

1. Ydych chi’n cynnig ‘Cyfandaliad Pensiwn Cronfeydd Di-grisial’ (UFPLS)?
2. A fyddwch yn codi ffi arnaf os byddaf yn symud fy nghronfa i ddarparwr sy’n cynnig yr opsiwn hwn?
3. Oes gan fy nghronfa unrhyw nodweddion arbennig fel cyfradd blwydd-dal gwarantedig?

{: .hide-from-screen }
[Arweiniad pellach ar gymryd eich pensiwn fel nifer o gyfandaliadau](https://www.moneyhelper.org.uk/cy/pensions-and-retirement/taking-your-pension/taking-your-pension-as-a-number-of-lump-sums)<br>
https://www.moneyhelper.org.uk/cy/pensions-and-retirement/taking-your-pension/taking-your-pension-as-a-number-of-lump-sums
