# Dyled a phensiynau

Dylech feddwl yn ofalus am gymryd arian allan o’ch cronfa bensiwn i ad-dalu unrhyw ddyledion. Gallai arian y byddwch yn ei gymryd o’ch cronfa eich gadael gyda llai i fyw arno yn y dyfodol.

Os oes gennych drefniant i dalu eich dyledion, efallai y bydd credydwyr yn gallu cael mynediad i rywfaint neu’r cyfan o’r incwm pensiwn neu lwmp swm rydych yn ei gymryd.

Mae hyn yn cynnwys arian neu incwm o:

* incwm gwarantedig (blwydd-dal)
* incwm addasadwy
* arian fesul tipyn
* cymryd eich cronfa gyfan ar un tro

Darganfyddwch statws unrhyw drefniant dyled sydd gennych cyn dewis opsiwn pensiwn.

## Cael help gyda dyled

Cymerwch eich amser wrth benderfynu beth i’w wneud gyda’ch cronfa a pheidiwch â rhuthro i benderfyniad.

Am fwy o wybodaeth am ddyled gallwch siarad gyda’r [Gwasanaeth Cynghori Ariannol](https://www.moneyadviceservice.org.uk/cy). Mae eu gwefan yn cynnwys gwybodaeth am gymryd rheolaeth ar ddyled a gallant hefyd eich helpu i ddod o hyd i wasanaeth cyngor ar ddyledion am ddim a chyfrinachol yn eich ardal chi.
