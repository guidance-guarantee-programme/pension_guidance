# Pensiynau cyflog terfynol neu gyfartaledd gyrfa

Mae'r pensiynau hyn (a elwir yn 'fuddion wedi’u diffinio') yn rhoi incwm i chi
yn seiliedig ar eich cyflog a hyd eich gwasanaeth gyda chyflogwr. Mae'r 6 dewis
pensiwn dim ond yn berthnasol i bensiynau personol neu weithle yn unig (a elwir
yn ‘gyfraniad diffiniedig’).

I ddewis un o’r 6 opsiwn, byddai angen i chi drosglwyddo eich pensiwn buddion
wedi’u diffinio i un cyfraniadau wedi’u diffinio. Mae gwerth eich pensiwn
buddion wedi'u diffinio yn cael ei drosglwyddo fel arian parod ac yn cael ei
fuddsoddi mewn pot cyfraniadau wedi’u diffinio. O ganlyniad, mae hyn wedyn yn
rhoi mynediad i chi i'r un opsiynau â phobl â phensiynau cyfraniadau wedi'u
diffinio.

<div class="application-notice help-notice">
<p>Meddyliwch yn ofalus iawn am wneud trosglwyddiad - mae'n debygol y byddwch chi'n waeth eich byd.<br><br></p>
</div>

## Pethau i'w hystyried

* Mae pensiwn buddion wedi'u diffinio yn rhoi incwm gwarantedig i chi. Bydd trosglwyddo i gronfa cyfraniadau wedi'u diffinio yn golygu rhoi'r gorau i fuddion cynllun pensiwn gwerthfawr.
* Dydy rhai cyflogwyr ddim yn derbyn trosglwyddiadau - gwiriwch yn gyntaf.
* Weithiau mae cyflogwyr yn cynnig cymhellion i drosglwyddo, ee taliadau arian parod – dylech feddwl yn ofalus am dderbyn rhain.
* Cadwch lygad am sgamiau pensiwn. Os yw unigolyn neu gwmni yn cysylltu â chi ac yn addo enillion gwych o gronfa cyfraniadau wedi’u diffinio neu os yw'n dweud ei fod yn gyfle gwych i ryddhau arian parod, mae'n debyg mai sgam ydyw.
* Siaradwch â chynghorydd ariannol cyn i chi drosglwyddo. Os oes gennych bensiwn buddion wedi'u diffinio sy'n werth mwy na £30,000 (a elwir yn 'fuddion gwarchodedig') bydd rhaid i chi gael cyngor ariannol yn gyntaf. 
