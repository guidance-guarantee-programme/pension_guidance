# Cael incwm addasadwy

Gallwch gael incwm o’ch cronfa bensiwn sy’n addasadwy. Mae hyn yn golygu eich bod yn cael incwm rheolaidd ond yn gallu newid y swm a gewch neu gymryd symiau o arian parod os ydych angen.

## Ffeithiau allweddol

* Rydych yn cael incwm o’ch cronfa sy’n drethadwy. Chi sy’n penderfynu faint i’w gymryd a phryd, ac am faint rydych eisiau iddo barhau.
* Gallwch gymryd hyd at 25% o’ch cronfa yn ddi-dreth - os byddwch yn gwneud hyn, mae’n rhaid i chi symud y 75% sy’n weddill i mewn i gynnyrch incwm addasadwy o neu ddefnyddio un o’r opsiynau eraill.
* Mae’n debygol y byddwch yn cymryd rhan mewn dewis a rheoli eich buddsoddiadau.
* Fel gyda phob buddsoddiad, gall gwerth eich cronfa fynd i fyny neu i lawr.
* Mae’r opsiwn hwn hefyd yn cael ei adnabod fel ‘tynnu allan hyblyg’.
* Efallai y gallwch barhau i dalu i mewn ar ôl i chi dynnu arian allan ond gallech dalu treth ar gyfraniadau dros £4,000 y flwyddyn (a adnabyddir fel [‘lwfans prynu arian’](https://www.gov.uk/tax-on-your-private-pension/annual-allowance#lower-allowance-if-you-take-money-from-a-pension-pot){: target="_blank"}).

^Ni allwch gymryd yr opsiwn arian fesul tipyn os byddwch yn dewis yr opsiwn hwn oherwydd y byddwch eisoes wedi cymryd eich lwmp swm di-dreth llawn.^

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr

1. Ydych chi’n cynnig tynnu allan hyblyg?
2. A fydd rhaid i mi dalu ffi, er enghraifft bob tro rwyf yn cymryd taliad?
3. Faint allai fy nghronfa dyfu neu fynd i lawr? Mae rhai darparwyr yn cynnig cynhyrchion sy’n cynnwys gwarantau.
4. A fyddwch yn codi ffi arnaf os byddaf yn symud fy nghronfa i ddarparwr sy’n cynnig yr opsiwn hwn?
5. Oes gan fy nghronfa unrhyw nodweddion arbennig fel cyfradd blwydd-dal gwarantedig?

{: .hide-from-screen }
[Further guidance on getting an adjustable income](https://www.moneyhelper.org.uk/cy/pensions-and-retirement/what-is-flexible-retirement-income-pension-drawdown)<br>
https://www.moneyhelper.org.uk/cy/pensions-and-retirement/what-is-flexible-retirement-income-pension-drawdown
