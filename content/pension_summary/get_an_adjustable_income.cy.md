# Cael incwm ymddeoliad hyblyg (tynnu pensiwn i lawr)

Fel arfer gallwch gymryd hyd at 25% o'ch cronfa yn ddi-dreth. Mae'r gweddill yn cael ei fuddsoddi i roi incwm trethadwy i chi. Rydych chi'n penderfynu faint rydych yn ei gymryd allan bob blwyddyn a pha mor hir rydych eisiau i'ch arian barhau. Gall gwerth eich cronfa fynd i fyny neu i lawr yn dibynnu ar eich dewisiadau buddsoddi. Gall darparwyr pensiwn ddisgrifio'r opsiwn hwn fel tynnu pensiwn.

## Ffeithiau allweddol

* Rydych yn cael incwm o’ch cronfa sy’n drethadwy. Chi sy’n penderfynu faint i’w gymryd a phryd, ac am faint rydych eisiau iddo barhau.
* Gallwch gymryd hyd at 25% o'ch cronfa yn ddi-dreth – os ydych yn gwneud hyn mae'n rhaid i chi brynu blwydd-dal gyda'r 75% sy'n weddill neu ddefnyddio un o'r opsiynau eraill. O 6 Ebrill 2023 yr uchafswm y gall y rhan fwyaf o bobl ei gymryd fel cyfandaliad di-dreth yw £268,275 oni bai bod rhai amddiffyniadau'n berthnasol.
* Bydd eich darparwr yn gofyn i chi sut hoffech fuddsoddi eich cronfa sy'n weddill pan fyddwch yn symud i mewn i dynnu pensiwn i lawr. Bydd angen i chi naill ai ddewis eich buddsoddiadau eich hun, h.y. rhai sy'n cyfateb i'ch agwedd at risg ac amcanion ar gyfer eich arian, neu bydd rhai darparwyr yn cynnig dewis o opsiynau buddsoddi parod syml sy'n gysylltiedig â'ch cynlluniau ymddeoliad (gelwir y rhain yn Llwybrau Buddsoddi). Gallech hefyd ddefnyddio ymgynghorydd ariannol i'ch helpu i ddewis.
* Fel gyda phob buddsoddiad, gall gwerth eich cronfa fynd i fyny neu i lawr.
* Mae’r opsiwn hwn hefyd yn cael ei adnabod fel ‘tynnu allan hyblyg’.
* Efallai y gallwch barhau i dalu i mewn ar ôl i chi dynnu arian allan ond gallech dalu treth ar gyfraniadau dros £10,000 y flwyddyn (a adnabyddir fel [‘lwfans prynu arian’](https://www.gov.uk/tax-on-your-private-pension/annual-allowance#lower-allowance-if-you-take-money-from-a-pension-pot){: target="_blank" rel="external"}).

^Ni allwch gymryd y pensiwn fel opsiwn nifer o gyfandaliadau yn nes ymlaen os byddwch yn dewis yr opsiwn hwn oherwydd y byddwch eisoes wedi cymryd eich gyfandaliad di-dreth llawn.^

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr

1. Ydych chi’n cynnig tynnu pensiwn i lawr?
2. A fydd rhaid i mi dalu ffi, er enghraifft bob tro rwyf yn cymryd taliad?
3. Faint allai fy nghronfa dyfu neu fynd i lawr? Mae rhai darparwyr yn cynnig cynhyrchion sy’n cynnwys gwarantau.
4. A fyddwch yn codi ffi arnaf os byddaf yn symud fy nghronfa i ddarparwr sy’n cynnig yr opsiwn hwn?
5. Oes gan fy nghronfa unrhyw nodweddion arbennig fel cyfradd blwydd-dal gwarantedig?

{: .hide-from-screen }
[Arweiniad pellach ar gael incwm ymddeoliad hyblyg (tynny pensiwn i lawr)](https://www.moneyhelper.org.uk/cy/pensions-and-retirement/taking-your-pension/what-is-flexible-retirement-income-pension-drawdown)<br>
https://www.moneyhelper.org.uk/cy/pensions-and-retirement/taking-your-pension/what-is-flexible-retirement-income-pension-drawdown
