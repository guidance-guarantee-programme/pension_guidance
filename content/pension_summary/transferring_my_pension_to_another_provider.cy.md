# Trosglwyddiadau penswn

Cyn i chi drosglwyddo, bydd angen i chi gael gwybod os:

* bydd eich darparwr presennol yn caniatau i chi symud
* bydd y darparwr newydd yn derbyn y trosglwyddiad

Gofynnwch i’ch darparwr presennol pa mor hir y bydd yn ei gymryd i drosglwyddo ac os:

* oes rhaid i chi dalu ffioedd
* byddwch yn colli unrhyw hawl roedd gennych i gymryd eich arian allan ar oedran penodol
* byddwch yn colli unrhyw nodweddion arbennig, er enghraifft gyfradd blwydd-dal gwarantedig
* byddwch yn colli unrhyw hawl oedd gennych i gymryd lwmp swm di-dreth o fwy na 25% o’ch cronfa bensiwn

Dylech hefyd ofyn i’r darparwr rydych yn symud iddo os bydd rhaid i chi wneud taliadau rheolaidd i mewn i’r pensiwn newydd.

I’ch helpu i weithio allan os yw’n werth trosglwyddo, gofynnwch i’ch darparwr faint mae eich cronfa yn debygol o fod gwerth pan fyddwch yn ymddeol. Yna gallwch chwilio o gwmpas a chael cymariaethau gan ddarparwyr eraill - ar eich pen eich hun neu gyda chymorth ymgynghorydd ariannol.

## Gwerth trosglwyddo

Gofynnwch i’ch darparwr beth yw ‘gwerth trosglwyddo’ eich cronfa. Dyma fyddai gwerth eich cronfa os byddech yn symud i ddarparwr gwahanol.

Gallai’r gwerth trosglwyddo fod yn is na chyfanswm gwerth eich cronfa. Gallai hyn olygu bod ‘ffi ymadael yn gynnar’ neu fod eich cronfa wedi cael ei leihau neu ei addasu. Gofynnwch i’ch darparwr i egluro’r gwahaniaeth rhwng y gwerthoedd.

## Cael cyngor ariannol

Gallwch gael cyngor diduedd am drosglwyddiadau pensiwn gan ymgynghorydd ariannol.

Mae’n rhaid i chi gael cyngor ariannol os ydych am drosglwyddo o:

* pensiwn buddion wedi’u diffinio gwerth mwy na £30,000
* pensiwn cyfraniadau wedi’u diffinio gwerth mwy na £30,000 gyda gwarant am yr hyn y bydd yn cael ei dalu i chi pan fyddwch yn ymddeol (er enghraifft gyfradd blwydd-dal gwarantedig)

{: .hide-from-screen }
[Further guidance on pensions transfers](https://www.moneyhelper.org.uk/en/pensions-and-retirement/building-your-retirement-pot/transferring-your-defined-contribution-pension)<br>
https://www.moneyhelper.org.uk/en/pensions-and-retirement/building-your-retirement-pot/transferring-your-defined-contribution-pension
