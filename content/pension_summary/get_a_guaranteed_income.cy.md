# Cael incwm ymddeoliad gwarantedig (blwydd-daliadau)

Gall blwydd-dal roi incwm gwarantedig i chi am gyfnod penodol neu am weddill eich oes. Gallwch siopa o gwmpas am flwydd-daliadau. Nid oes rhaid i chi gael un gan eich darparwr presennol.

## Ffeithiau allweddol

* Mae hwn yn fath o gynnyrch pensiwn sy’n rhoi incwm gwarantedig i chi.
* Gallwch brynu blwydd-dal am gyfnod penodol, er enghraifft 10 mlynedd neu am weddill eich oes.
* Gallwch gymryd hyd at 25% o’ch cronfa yn ddi-dreth – os ydych yn gwneud hyn mae’n rhaid i chi brynu blwydd-dal gyda’r 75% sy’n weddill neu ddefnyddio un o’r opsiynau eraill.
* Mae yna lawer o wahanol fathau o flwydd-dal ac mae’n bwysig eich bod yn cael yr un iawn i chi.

## Camau nesaf

Os oes gennych ddiddordeb yn yr opsiwn hwn, bydd angen i chi gysylltu â’ch darparwr a gofyn y cwestiynau canlynol.

### Cwestiynau i’w gofyn i’ch darparwr

1. Oes gan fy nghronfa unrhyw nodweddion arbennig fel cyfradd blwydd-dal gwarantedig?
2. Ydw i’n gymwys am flwydd-dal uwch neu amharedig? Bydd angen i chi ddweud wrth eich darparwr os ydych yn ysmygu neu os oes gennych gyflwr meddygol.
3. Pa fath o flwydd-dal ydych chi’n ei gynnig?

{: .hide-from-screen }
[Arweiniad pellach ar gael incwm ymddeol gwarantedig (blwydd-daliadau)](https://www.moneyhelper.org.uk/cy/pensions-and-retirement/taking-your-pension/guaranteed-retirement-income-annuities-explained)<br>
https://www.moneyhelper.org.uk/cy/pensions-and-retirement/taking-your-pension/guaranteed-retirement-income-annuities-explained
