# Pensiynau a salwch

## Os ydych yn sâl

Efallai y byddwch yn gallu cymryd eich cronfa pensiwn yn gynnar os na allwch weithio oherwydd eich bod yn rhy sâl.

Gallai hyn fod cyn eich bod yn 55 oed neu’ch ‘oedran ymddeol a ddewiswyd’ - yr oedran roeddech wedi’i gytuno gyda’ch darparwr i ymddeol. Siaradwch â’ch darparwr am reolau eich pensiwn.

Gall blwydd-dal ‘uwch’ neu ‘nam’ dalu mwy na blwydd-dal safonol os ydych yn ysmygu neu os oes gennych gyflwr meddygol, e.e. clefyd y siwgr neu bwysedd gwaed uchel.

## Os oes gennych salwch difrifol

Mae rheolau treth arbennig yn berthnasol os oes gennych salwch difrifol sy’n golygu bod disgwyl i chi fyw am lai na blwyddyn.

Efallai y byddwch yn gallu cymryd eich cronfa bensiwn gyfan yn ddi-dreth os yw **pob un** o’r canlynol yn berthnasol i chi:

* mae disgwyl i chi fyw am lai na blwyddyn oherwydd salwch difrifol
* rydych o dan 75 oed (os ydych chi dros 75 oed byddwch yn talu treth o 45% ar y cyfandaliad)
* nid oes gennych fwy na'r lwfansau treth mewn arian pensiwn

Gwiriwch delerau eich pensiwn gyda’ch darparwr. Bydd rhai pensiynau yn cadw o leiaf 50% o’ch cronfa ar gyfer eich priod neu’ch partner.

## Camau nesaf

### Pethau i’w hystyried

* Ystyriwch a ydych eisiau swm o arian parod nawr neu fath o incwm
* Meddyliwch am sut rydych eisiau gadael eich arian
* Meddyliwch am y ffordd fwyaf treth-effeithlon o adael eich arian - gallwch siarad ag ymgynghorydd ariannol i helpu gyda hyn

### Cwestiynau i’w gofyn i’ch darparwr

1. Beth yw’r rheolau ar gymryd fy arian os wyf yn ddifrifol wael?
2. Oes gennych chi fanylion cyfredol y person rwyf am adael fy arian iddynt (fy ‘buddiolwr’)?

{: .hide-from-screen }
[Arweiniad pellach ar bensiynau a salwch](https://www.moneyhelper.org.uk/cy/pensions-and-retirement/pension-problems/problems-with-a-decision-about-ill-health-retirement)<br>
https://www.moneyhelper.org.uk/cy/pensions-and-retirement/pension-problems/problems-with-a-decision-about-ill-health-retirement
