# Sgamiau pensiwn

Sgam pensiwn yw pan fydd rhywun yn ceisio eich twyllo chi allan o arian yn eich cronfa bensiwn. Yn aml bydd sgam yn dechrau gyda ‘galwad ar hap’ - gall hwn fod yn alwad ffôn, neges testun, e-bost, ymweliad personol neu ffyrdd eraill.

<div role="note" aria-label="Information" class="application-notice info-notice">
  <p>Os oes rhywun yn eich ffonio yn annisgwyl am eich pensiwn, mae’r alwad yn anghyfreithlon ac yn debygol o fod gan dwyllwyr. Dylech derfynu’r alwad yn syth a rhoi gwybod i <a href="https://ico.org.uk/make-a-complaint/nuisance-calls-and-messages/" target="_blank" rel="external">Swyddfa’r Comisiynnydd Gwybodaeth (ICO)</a>.</p>
</div>

## Sut i adnabod sgam 

Mae’n debygol i fod yn sgam os yw unigolyn neu gwmni yn:

* dweud y gallant eich helpu i gael mynediad i’ch pensiwn cyn 55 oed
* eich annog i gymryd cyfandaliad mawr neu’ch cronfa bensiwn i gyd ar yr un pryd ac i adael iddynt ei fuddsoddi ar eich rhan
* gofyn i chi drosglwyddo eich arian yn gyflym, hyd yn oed anfon dogfennau i chi drwy negesydd - peidiwch fyth a gwneud penderfyniad ar frys am eich arian pensiwn
* defnyddio geiriau fel ‘rhyddhad pensiwn’, ‘benthyciad’, ‘bwlch’ neu ‘adolygiad pensiwn am ddim’
* cynnig buddsoddiad i chi sydd wedi’i ddisgrifio fel ‘unigryw’, ‘tramor’, ‘amgylcheddol gyfeillgar’, ‘moesegol’ neu mewn diwydiant ‘newydd’

Dylech bob amser ffonio eich darparwr os ydych yn derbyn e-bost yn dweud eu bod wedi newid eu manylion banc ac eisiau i chi wneud taliadau i gyfrif newydd - mae hyn bron bob amser yn sgam.

%Unwaith y byddwch wedi trosglwyddo eich arian i mewn i sgam, mae’n rhy hwyr. Gallech golli eich holl arian â wynebu bil treth o hyd at 55% o’r swm a drosglwyddwyd. Efallai bydd eich darparwr hefyd yn codi ffi arnoch.%

## Rhoi gwybod am sgam pensiwn

Action Fraud yw’r ganolfan ar rhoi gwybod am dwyll a throseddau rhyngrwyd yn y DU. Os ydych yn meddwl eich bod wedi dioddef sgam pensiwn dylech eu ffonio neu roi gwybod iddynt drwy ddefnyddio eu [teclyn rhoi gwybod ar-lein](http://www.actionfraud.police.uk/report-a-fraud-including-online-crime){: target="_blank" rel="external"}.

**Action Fraud**
$C
Ffôn: 0300 123 2040<br>
O’r tu allan i’r DU: +44 169 826 4700 neu +44 289 016 9853
$C

{: .hide-from-screen }
[Arweiniad pellach ar sgamiau pensiwn](https://www.moneyhelper.org.uk/cy/money-troubles/scams/how-to-spot-a-pension-scam)<br>
https://www.moneyhelper.org.uk/cy/money-troubles/scams/how-to-spot-a-pension-scam
