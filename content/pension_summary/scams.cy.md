# Sgamiau pensiwn

Sgiâm pensiwn yw pan fydd rhywun yn ceisio eich twyllo chi allan o arian yn eich cronfa bensiwn. Yn aml bydd sgiâm yn dechrau gyda ‘galwad ar hap’ - gall hwn fod yn alwad ffôn, neges testun, e-bost, ymweliad personol neu ffyrdd eraill.

^Os oes rhywun yn eich ffonio yn annisgwyl am eich pensiwn, mae’r alwad yn anghyfreithlon ac yn debygol o fod gan dwyllwyr. Dylech derfynu’r alwad yn syth a rhoi gwybod i [Swyddfa’r Comisiynnydd Gwybodaeth (ICO)](https://ico.org.uk/make-a-complaint/nuisance-calls-and-messages/){: target="_blank"}.^

## Sut i adnabod sgiâm

Mae’n debygol i fod yn sgiâm os yw unigolyn neu gwmni yn:

* dweud y gallant eich helpu i gael mynediad i’ch pensiwn cyn 55 oed
* eich annog i gymryd cyfandaliad mawr neu’ch cronfa bensiwn i gyd ar yr un pryd ac i adael iddynt ei fuddsoddi ar eich rhan
* gofyn i chi drosglwyddo eich arian yn gyflym, hyd yn oed anfon dogfennau i chi drwy negesydd - peidiwch byth a gwneud penderfyniad ar frys am eich arian pensiwn
* defnyddio geiriau fel ‘rhyddhad pensiwn’, ‘benthyciad’, ‘bwlch’ neu ‘adolygiad pensiwn am ddim’
* cynnig buddsoddiad i chi sydd wedi’i ddisgrifio fel ‘unigryw’, ‘tramor’, ‘amgylcheddol gyfeillgar’, ‘moesegol’ neu mewn diwydiant ‘newydd’

Dylech bob amser ffonio eich darparwr os ydych yn derbyn e-bost yn dweud eu bod wedi newid eu manylion banc ac eisiau i chi wneud taliadau i gyfrif newydd - mae hyn bron bob amser yn sgiâm.

%Unwaith y byddwch wedi trosglwyddo eich arian i mewn i sgiâm, mae’n rhy hwyr. Gallech golli eich holl arian â wynebu bil treth o hyd at 55% o’r swm a drosglwyddwyd. Efallai bydd eich darparwr hefyd yn codi ffi arnoch.%

## Hysbysu am sgiâm pensiwn

Action Fraud yw’r ganolfan ar gyfer hysbysu am dwyll a throseddau rhyngrwyd yn y DU. Os ydych yn meddwl eich bod wedi dioddef sgiâm pensiwn dylech eu ffonio neu ei hysbysu drwy ddefnyddio eu [teclyn hysbysu ar-lein](http://www.actionfraud.police.uk/report-a-fraud-including-online-crime){: target="_blank"}.

**Action Fraud**
$C
Ffôn: 0300 123 2040<br>
O’r tu allan i’r DU: +44 169 826 4700 neu +44 289 016 9853
$C

{: .hide-from-screen }
[Further guidance on pension scams](https://www.pensionwise.gov.uk/en/scams)<br>
[www.pensionwise.gov.uk/en/scams](https://www.pensionwise.gov.uk/en/scams)
