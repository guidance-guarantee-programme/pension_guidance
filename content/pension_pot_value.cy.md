---
label: Edrych faint sydd yn eich cronfa bensiwn
description: Sut i gael gwybod faint o arian sydd gennych yn eich cronfa bensiwn gyfan, a faint o gronfeydd rydych wedi talu i mewn iddynt.
---

# Edrych faint sydd yn eich cronfa bensiwn

Os ydych yn ansicr faint sydd gennych yn eich cronfa bensiwn gyfan, neu faint o gronfeydd rydych wedi talu i mewn iddynt, mae yna ffyrdd gwahanol i gael gwybod.

Gallwch:

- edrych ar eich [datganiad pensiwn](/cy/pension-statements) – dylai eich darparwr anfon hwn i chi unwaith y flwyddyn
- ar-lein - mae llawer o ddarparwyr yn gadael i chi olrhain eich pensiwn ar eu gwefan
- edrych ar eich pecyn 'deffro' - byddwch yn cael hwn gan eich darparwr pensiwn rhwng 4 a 6 mis cyn eich oedran pensiwn cytunedig ('oedran ymddeol a ddewiswyd') sydd fel arfer rhwng 60 a 65 oed
- cysylltu â'ch darparwr(darparwyr) pensiwn

Os ydych yn llai na 4 mis i ffwrdd o'ch oedran pensiwn cytunedig a heb dderbyn pecyn deffro eto, dylech gysylltu â'ch darparwr pensiwn.

## Edrych pa bensiynau rydych wedi talu i mewn iddynt
Efallai eich bod wedi talu i mewn i fwy nag un gronfa bensiwn. Bydd angen i chi gysylltu â phob darparwr ar wahân i gael gwybod faint sydd ym mhob un.

Os nad ydych yn gallu cofio pa bensiynau rydych wedi talu i mewn iddynt gallwch [ddod o hyd i bensiwn coll]( https://www.gov.uk/dod-o-hyd-i-fanylion-cyswllt-pensiwn).

## Cyfuno eich cronfeydd pensiwn

Os oes gennych fwy nag un gronfa bensiwn, gallech [gyfuno eich cronfeydd](/cy/transfer-pension#combine-different-pension-pots) i helpu i'w gwneud yn haws i'w rheoli. Gellir codi ffioedd arnoch, felly efallai y byddwch am gael [cyngor ariannol](/cy/financial-advice) cyn gwneud hyn.
