---
description: Darganfyddwch pa iawndal a gewch os na all eich darparwr dalu eich pensiwn neu flwydd-dal.
---
# Sut y caiff eich pensiwn ei ddiogelu

Mae sut y caiff eich pensiwn ei ddiogelu yn dibynnu ar eich math o bensiwn.

## Pensiynau cyfraniadau wedi’u diffinio

Os bydd eich cyflogwr yn mynd allan o fusnes, ni fyddwch yn colli eich cronfa bensiwn. Mae hyn oherwydd bod pensiynau [cyfraniadau wedi’u diffinio](/cy/pension-types) fel arfer yn cael eu rhedeg gan ddarparwyr pensiwn, nid cyflogwyr.

^Mae rhai pensiynau cyfraniadau wedi’u diffinio yn cael eu rhedeg gan ymddiriedolaeth a ddewisir gan y cyflogwr. Cysylltwch â’ch cyflogwr am union fanylion iawndal.^

## Os na all eich darparwr dalu

Gallwch gael iawndal am hyd at 100% o werth eich cronfa os na all eich darparwr pensiwn eich talu ac mae wedi cael ei awdurdodi gan yr Awdurdod Ymddygiad Ariannol (FCA).

Gallwch hawlio iawndal gan [Gynllun Iawndal y Gwasanaethau Ariannol](http://www.fscs.org.uk/).

## Pensiynau buddion wedi’u diffinio

Mae’r pensiynau hyn fel arfer yn cael eu diogelu gan y [Gronfa Diogelu Pensiynau](http://www.pensionprotectionfund.org.uk/).

Byddwch fel arfer yn cael:

- 100% o iawndal os ydych wedi cyrraedd eich ‘oedran ymddeol a ddewiswyd’ - (yr oedran roeddech wedi’i gytuno gyda’ch darparwr i ymddeol)
- 90% o iawndal os ydych chi o dan eich oedran ymddeol a ddewiswyd

## Blwydd-daliadau

Gallwch wneud cais am hyd at 100% o werth cyfredol eich cronfa os na all eich darparwr blwydd-dal ei dalu ac mae wedi cael ei awdurdodi gan y FCA.

^Cysylltwch â’ch darparwr os ydych angen [cwyno am bensiwn](/cy/pension-complaints).^
