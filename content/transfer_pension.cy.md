# Trosglwyddo eich pensiwn

Efallai y byddwch yn dymuno trosglwyddo rhywfaint neu'r cyfan o'ch cronfeydd i ddarparwr wahanol os:

- nad yw eich darparwr presennol yn cynnig yr [opsiwn pensiwn](/pension-pot-options) rydych chi eisiau
- rydych eisiau cyfuno cronfeydd i symleiddio eich pensiynau
- rydych eisiau talu llai mewn ffioedd
- rydych eisiau incwm uwch o'ch pensiwn
- rydych yn [symud dramor](https://www.gov.uk/transferring-your-pension/transferring-to-an-overseas-pension-scheme) ac eisiau symud eich pensiwn i gynllun yn y wlad honno

Efallai y bydd rhaid i chi gael [cyngor ariannol](transfer-pension#getting-financial-advice) os ydych eisiau trosglwyddo pensiwn.

% Bydd trosglwyddo eich cronfa i gynllun pensiwn yn y DU sydd heb ei gofrestru neu [gynllun tramor 'anghydnabyddedig'](https://www.gov.uk/transferring-your-pension/transferring-to-an-overseas-pension-scheme) yn golygu y bydd yn rhaid i chi dalu treth ar y trosglwyddiad oherwydd bydd yn ‘[daliad nas awdurdodwyd](https://www.gov.uk/tax-on-pension/higher-tax-on-unauthorised-payments)’.%

## Cyn symud eich pensiwn

Bydd angen i chi gael gwybod os bydd eich darparwr presennol yn gadael i chi drosglwyddo ac os bydd y darparwr rydych yn symud iddo yn ei dderbyn.

Gofynnwch i'ch darparwr presennol pa mor hir y bydd yn ei gymryd i drosglwyddo ac os:

 - oes rhaid i chi dalu ffioedd pan fyddwch yn trosglwyddo
 - byddwch yn colli unrhyw hawl roedd gennych i gymryd eich arian allan ar oedran penodol
 - byddwch yn colli [nodweddion arbennig](/pension-statements#special-features), er enghraifft cyfradd blwydd-dal gwarantedig
 - byddwch yn colli unrhyw hawl oedd gennych i gymryd lwmp swm di-dreth o fwy na 25% o'ch cronfa bensiwn

Dylech hefyd ofyn i'r darparwr rydych yn symud iddo os bydd rhaid i chi wneud taliadau rheolaidd i mewn i'r pensiwn newydd.

^Os yw eich cyflogwr yn gwneud cyfraniadau at eich pensiwn gofynnwch a ydynt yn gallu newid cyfraniadau i'ch un newydd.^

### Cymryd eich arian pensiwn allan

Meddyliwch am sut yr hoffech gymryd eich arian pensiwn allan, er enghraifft fel [blwydd-dal](/guaranteed-income) neu [incwm addasadwy](/adjustable-income), cyn i chi drosglwyddo. 

Darganfyddwch os yw eich darparwr newydd yn cynnig yr opsiwn rydych ei eisiau.

### Buddsoddiadau a ffioedd

Gallwch wirio pa gronfeydd buddsoddi mae eich darparwr newydd yn eu cynnig  ac ystyried pa lefel o risg rydych yn fodlon ei dderbyn. Gallwch wneud hyn eich hun neu gyda chymorth gan [ymymgynghorydd ariannol](/financial-advice). 

Byddwch hefyd angen gwybod pa ffioedd y bydd y darparwr newydd yn ei godi arnoch.

## Gwerth trosglwyddo

Gofynnwch i'ch darparwr beth yw 'gwerth trosglwyddo' eich cronfa. Dyma'r swm y byddai eich cronfa'n werth os byddech yn symud i ddarparwr gwahanol. 

Gallai edrych ar werth trosglwyddo eich cronfa eich helpu i weithio allan os oes gan eich pensiwn 'ffi ymadael yn gynnar'. 

Os yw'r gwerth trosglwyddo yr un fath â gwerth eich cronfa, mae'n annhebygol y byddwch yn gorfod talu ffi pan fyddwch yn trosglwyddo.

Os yw'r gwerth trosglwyddo yn is na chyfanswm gwerth eich cronfa, efallai y codir ffi ymadael yn gynnar arnoch. Efallai y bydd eich cronfa wedi cael 'gostyngiad gwerth marchnad' neu 'addasiad'](/pension-statements#special-features) wedi'i gymwyso iddo - gofynnwch i'ch darparwr am y gwahaniaeth mewn gwerthoedd.
 
## Cyfuno cronfeydd pensiwn gwahanol

Mae'n debygol eich bod wedi talu i mewn i fwy nag un cronfa bensiwn [cyfraniadau wedi'u diffinio](/pension-types) os ydych wedi cael mwy nag un swydd. Gallai cyfuno eich cronfeydd wneud eich pensiynau yn haws i'w rheoli a'ch helpu i arbed arian ar ffioedd.

Mae'n bosibl y codir ffïoedd arnoch i drosglwyddo un gronfa i un arall. Gallech hefyd golli unrhyw nodweddion arbennig, er enghraifft cyfradd blwydd-dal gwarantedig.

Bydd angen i chi siarad gyda bob darparwr yn unigol i ddarganfod eu rheolau ar gyfuno cronfeydd.

## Pensiynau buddion wedi'u diffinio

Os oes gennych bensiwn cyflog terfynnol neu gyfartaledd gyrfa  ('buddion wedi'u diffinio'), byddai angen i chi ei drosglwyddo i bensiwn cyfraniadau wedi'u diffinio i allu dewis un o'r [opsiynau pensiwn](/pension-pot-options).

Mae gwerth eich pensiwn â buddion wedi'u diffinio yn cael ei drosglwyddo fel arian parod ac yn cael ei fuddsoddi mewn cronfa cyfraniadau wedi'u diffinio. Yna byddai gennych yr un dewisiadau â phobl â phensiynau cyfraniadau wedi'u diffinio.

Nid yw rhai pensiynau buddion wedi'u diffinio yn caniatáu i chi drosglwyddo allan - gofynnwch i weinyddwr eich cynllun.

%Meddyliwch yn ofalus iawn cyn i chi drosglwyddo pensiwn â buddion wedi'u diffinio i mewn i bensiwn cyfraniadau wedi'u diffinio - byddech yn rhoi'r gorau i incwm sefydlog am un llai sicr ac mae'n bosib y byddech yn waeth eich byd.%

## Sgiâmau

Os bydd rhywun yn cysylltu â chi yn annisgwyl ac yn dweud y gallant eich helpu i drosglwyddo eich cronfa mae'n debygol o fod yn [sgiâm pensiwn](/scams).

## Cael cyngor ariannol

Gallwch gael cyngor diduedd am drosglwyddo pensiwn gan ymymgynghorydd ariannol.

Byddwch yn talu ffi untro os ydych yn gweld yr ymgynghorydd unwaith neu ffi rheolaidd os yw'r cyngor yn parhau.

Mae’n **rhaid** i chi gael [cyngor ariannol](/financial-advice) os ydych am drosglwyddo o:

- pensiwn â buddion wedi'u diffinio gwerth mwy na £30,000
- pensiwn cyfraniadau wedi'u diffinio gwerth mwy na £30,000 gyda gwarant am yr hyn y bydd yn cael ei dalu i chi pan fyddwch yn ymddeol (er enghraifft cyfradd blwydd-dal gwarantedig)

## Cael help a chyngor am ddim

Gallwch gael gwybodaeth am ddim a diduedd am drosglwyddo eich pensiwn gan y [Gwasanaeth Cynghori Ariannol](https://www.moneyadviceservice.org.uk/en) a’r [Gwasanaeth Cynghori ar Bensiynau](http://www.pensionsadvisoryservice.org.uk).
