---
description: Gallwch ond cymryd arian o'ch pensiwn cyn eich bod yn 55 oed mewn achosion prin, er enghraifft os ydych yn ddifrifol wael. 
---

# Cymryd eich pensiwn cyn 55 oed

Fel arfer ni allwch gymryd arian o'ch cronfa bensiwn cyn eich bod yn 55 oed, ond mae rhai achosion prin pan y gallwch, er enghraifft os ydych yn ddifrifol wael. 

Yn yr achos hwn, efallai y gallwch gymryd eich cronfa yn gynnar, hyd yn oed os oes gennych 'oedran ymddeol a ddewiswyd' (oedran rydych wedi'i gytuno i ymddeol gyda darparwr eich pensiwn).

Efallai y bydd gennych hefyd yr hawl o dan gynllun pensiwn rydych wedi ymuno â cyn 6 Ebrill 2006 i gymryd eich pensiwn cyn eich bod yn 55 oed. Gofynnwch i'ch darparwr pensiwn os oes gennych ‘oedran pensiwn wedi'i ddiogelu’.

%Os bydd rhywun yn cysylltu â chi yn annisgwyl ac yn dweud y gallant eich helpu i gael mynediad i'ch cronfa cyn 55 oed, mae'n debygol o fod yn [sgâm pensiwn](/scams). Gallech golli eich arian a wynebu cost treth o hyd at 55% o'r swm a gymerwyd allan neu a drosglwyddwyd yn ogystal â chostau pellach gan eich darparwr.%

## Os ydych chi'n sâl

Efallai y byddwch yn gallu cymryd eich cornfa cyn eich bod yn 55 oed os na allwch weithio oherwydd eich bod yn rhy sâl.

Siaradwch â'ch darparwr am reolau eich pensiwn - bydd yn dibynnu ar eu diffiniad o 'salwch'.

### Os ydych chi'n ddifrifol wael

Efallai y byddwch yn cymryd cymryd eich cronfa gyfan yn ddi-dreth os yw'r ddau o'r canlynol yn berthnasol i chi:

- mae disgwyl i chi fyw am lai na blwyddyn
- mae eich cronfeydd yn werth llai na'r [lwfans oes](https://www.gov.uk/tax-on-your-private-pension/lifetime-allowance) o £1 miliwn

Darllenwch fwy am eich [pensiwn pan fyddwch yn marw](/when-you-die).

## Os oes gennych ddyledion

Os ydych chi'n meddwl defnyddio arian o'ch cronfa i dalu dyledion, dylech gael cyngor yn gyntaf. Mae'n rhaid i chi feddwl yn ofalus am yr arian y byddwch ei angen i chi ar ôl ymddeol.

Bydd rhaid i chi dalu treth ar unrhyw swm o arian rydych yn ei gymryd allan o'ch cronfa. Efallai na fydd gennych ddigon ar ôl ar ôl treth i dalu eich dyledion.

I gael cyngor ar ddyled yn diduedd ac am ddim, ewch i:

- [Y Gwasanaeth Cynghori Ariannol](https://www.moneyadviceservice.org.uk/en/categories/debt-and-borrowing)
- [Cyngor ar Bopeth](https://www.citizensadvice.org.uk/debt-and-money/help-with-debt/)

## Pensiwn y Wladwriaeth

Y cynharaf y gallwch gael eich Pensiwn y Wladwriaeth yw pan fyddwch yn cyrraedd eich [oedran Pensiwn y Wladwriaeth](https://www.gov.uk/calculate-state-pension/y/age). 
Os ydych yn ymddeol cyn yr oedran hwn bydd yn rhaid i chi aros i wneud cais am eich Pensiwn y Wladwriaeth.
