---
label: Gadael y cyfan o’ch cronfa heb ei gyffwrdd
description: Gallwch chi benderfynu pryd i gymryd arian allan o’ch cronfa bensiwn.
tags:
  - option
---

# Gadael y cyfan o’ch cronfa heb ei gyffwrdd

## Trosolwg

Nid oes rhaid i chi ddechrau cymryd arian allan o’ch cronfa bensiwn pan fyddwch yn cyrraedd eich ‘oedran ymddeol a ddewiswyd’ (yr oed rydych wedi’i gytuno gyda’ch darparwr i ymddeol). Gallwch adael eich arian wedi’i fuddsoddi, er enghraifft tra rydych yn gweithio.

- Gallai’r arian yn eich cronfa dyfu.
- Gallech gael mwy o arian i bara am gyfnod byrrach o amser.

## Treth

Nid ydych yn talu treth tra bod yr arian yn aros yn eich cronfa.

Gall arian y byddwch yn ei adael yn eich cronfa gael ei [drosglwyddo’n](/cy/when-you-die) ddi-dreth os byddwch yn marw cyn 75 oed.

^Darganfyddwch [os allwch drefnu](/cy/pension-type-tool) apwyntiad Pension Wise am ddim.^

## Ffioedd a risg buddsoddi

Mae’n bosibl y codir ffioedd ychwanegol os nad ydych yn dechrau cymryd eich arian pan fyddwch yn cyrraedd eich oedran ymddeol a ddewiswyd. Holwch eich darparwr.

Fel gyda phob buddsoddiad gallai gwerth eich cronfa fynd i fyny neu i lawr.

## Parhau i dalu i mewn

Gallwch chi (a’ch cyflogwr) barhau i dalu i mewn i’ch cronfa, ond gall fod cyfyngiadau.

Byddwch fel arfer yn talu treth os bydd cynilion yn eich cronfeydd pensiwn yn mynd dros y [lwfans blynyddol](https://www.gov.uk/tax-on-your-private-pension/annual-allowance). Ar hyn o bryd mae hyn yn £40,000 y flwyddyn.

{::calculator id="leave-pot-untouched" locale="cy" /}

^Trefnwch [apwyntiad Pension Wise yn rhad ac am ddim](/cy/appointments?icn=book-appointment&amp;ici=bottom-guaranteed-income) i gael gwybod mwy am yr hyn y gallwch ei wneud gyda’ch cronfa.^

## Sgiâmau

Os bydd rhywun yn cysylltu â chi yn annisgwyl am gael arian allan o’ch cronfa cyn rydych yn 55 oed, mae bron bob amser yn sgiâm pensiwn.

{::options parse_block_html="true" /}
<div class="next-steps next-steps--leave-pot-untouched">

## Camau nesaf

Gofynnwch y cwestiynau canlynol i’ch darparwr pensiwn:

- Oes rhaid i mi gymryd yr arian erbyn dyddiad penodol?
- Pa ffioedd fyddwch yn codi arnaf os byddaf yn gadael fy arian yn hirach?
- Faint mae’r gronfa’n debygol o dyfu bob blwyddyn?
- Sut mae’r arian yn cael ei fuddsoddi ac a allaf newid hyn os wyf eisiau?
- Faint allai barhau i dalu i mewn?
- Oes gan fy nghronfa unrhyw nodweddion arbennig a allai olygu i mi gael bargen well, er enghraifft cyfradd blwydd-dal gwarantedig?
- Oes gennych chi fanylion cyfredol y person rwyf am adael fy nghronfa iddynt (fy ‘buddiolwr’)?


</div>
